<section id="greek">
  <p>
    {ΣΩ.} <span class="hl" id="g1">Ἄλλο τι</span> οὖν, ὃ νυνδὴ ἐγὼ ἠρώτων
    βέλτιον πρὸς<br /><span class="stephanus">109c10</span> τὸ πολεμεῖν
    καὶ μή, καὶ οἷς δεῖ καὶ οἷς μή, καὶ ὁπότε καὶ<br />
    μή, τὸ δικαιότερον τυγχάνει ὄν; ἢ οὔ;
  </p>
  <p>{ΑΛ.} Φαίνεταί γε.</p>
  <span class="stephanus">109d1</span>
  <p>
    {ΣΩ.} Πῶς οὖν, ὦ φίλε Ἀλκιβιάδη;
    <span class="hl" id="g2"
      >πότερον σαυτὸν<br />
      λέληθας ὅτι οὐκ ἐπίστασαι τοῦτο</span
    >, ἢ ἐμὲ ἔλαθες μανθάνων<br />
    καὶ φοιτῶν εἰς διδασκάλου ὅς σε ἐδίδασκε διαγιγνώσκειν<br />
    τὸ δικαιότερόν τε καὶ ἀδικώτερον; καὶ τίς ἐστιν οὗτος;<br /><span
      class="stephanus"
      >109d5</span
    >
    φράσον καὶ ἐμοί, ἵνα αὐτῷ φοιτητὴν προξενήσῃς καὶ ἐμέ.
  </p>
  <p>{ΑΛ.} Σκώπτεις, ὦ Σώκρατες.</p>
  <p>
    {ΣΩ.} Οὐ <span class="hl" id="g3">μὰ τὸν Φίλιον</span> τὸν ἐμόν τε καὶ
    σόν, ὃν ἐγὼ<br/ > ἥκιστ’ ἂν ἐπιορκήσαιμι· ἀλλ’ εἴπερ ἔχεις, εἰπὲ τίς
    ἐστιν.
  </p>
  <span class="stephanus">109e1</span>
  <p>
    {ΑΛ.} Τί δ’ εἰ μὴ ἔχω; οὐκ ἂν οἴει με ἄλλως εἰδέναι περὶ τῶν δικαίων
    καὶ ἀδίκων;
  </p>
  <p>{ΣΩ.} Ναί, εἴ γε εὕροις.</p>
  <p>{ΑΛ.} Ἀλλ’ οὐκ ἂν εὑρεῖν με ἡγῇ;</p>
  <span class="stephanus">109e5</span>
  <p>{ΣΩ.} Καὶ μάλα γε, εἰ ζητήσαις.</p>
  <p>{ΑΛ.} Εἶτα ζητῆσαι οὐκ ἂν οἴει με;</p>
  <p>
    {ΣΩ.} Ἔγωγε, εἰ οἰηθείης γε
    <span class="hl" id="g4">μὴ εἰδέναι</span>.
  </p>
  <p>{ΑΛ.} Εἶτα οὐκ ἦν ὅτ’ εἶχον οὕτω;</p>
  <p>
    {ΣΩ.} Καλῶς λέγεις. ἔχεις οὖν εἰπεῖν τοῦτον τὸν χρόνον<br/ ><span
      class="stephanus"
      >110a1</span
    >
    ὅτε οὐκ ᾤου εἰδέναι τὰ δίκαια καὶ τὰ ἄδικα; φέρε, πέρυσιν<br/ >
    ἐζήτεις τε καὶ οὐκ ᾤου εἰδέναι; ἢ ᾤου; καὶ τἀληθῆ<br/ > ἀποκρίνου, ἵνα
    μὴ μάτην <span class="hl" id="g5">οἱ διάλογοι</span> γίγνωνται.
  </p>
  <p>{ΑΛ.} Ἀλλ’ ᾤμην εἰδέναι.</p>
  <span class="stephanus">110a5</span>
  <p>{ΣΩ.} Τρίτον δ’ ἔτος καὶ τέταρτον καὶ πέμπτον οὐχ<br/ > οὕτως;</p>
  <p>{ΑΛ.} Ἔγωγε.</p>
  <p>{ΣΩ.} Ἀλλὰ μὴν τό γε πρὸ τοῦ παῖς ἦσθα. ἦ γάρ;</p>
  <p>{ΑΛ.} Ναί.</p>
  110.a.10
  <p>{ΣΩ.} Τότε μὲν τοίνυν εὖ οἶδα ὅτι ᾤου εἰδέναι.</p>
  <p>{ΑΛ.} Πῶς εὖ οἶσθα;</p>
  <span class="stephanus">110b1</span>
  <p>
    {ΣΩ.} Πολλάκις σοῦ ἐν διδασκάλων ἤκουον παιδὸς ὄντος<br/ > καὶ ἄλλοθι,
    καὶ ὁπότε ἀστραγαλίζοις ἢ ἄλλην τινὰ παιδιὰν<br/ > παίζοις, οὐχ ὡς
    ἀποροῦντος περὶ τῶν δικαίων καὶ ἀδίκων,<br/ > ἀλλὰ μάλα μέγα καὶ
    θαρραλέως λέγοντος περὶ ὅτου τύχοις<br/ ><span class="stephanus"
      >110b5</span
    >
    τῶν παίδων ὡς πονηρός τε καὶ ἄδικος εἴη καὶ ὡς ἀδικοῖ·<br/ > ἢ οὐκ
    ἀληθῆ λέγω;
  </p>
  <p>
    {ΑΛ.} Ἀλλὰ τί ἔμελλον ποιεῖν, ὦ Σώκρατες, ὁπότε τίς<br/ > με ἀδικοῖ;
  </p>
  <p>
    {ΣΩ.} Σὺ δ’ εἰ τύχοις ἀγνοῶν εἴτ’ ἀδικοῖο εἴτε μὴ τότε,<br/ ><span
      class="stephanus"
      >110b10</span
    >
    λέγεις, τί σε χρὴ ποιεῖν;
  </p>
  <span class="stephanus">110c1</span>
  <p>
    {ΑΛ.} Μὰ Δί’ ἀλλ’ οὐκ ἠγνόουν ἔγωγε, ἀλλὰ σαφῶς<br/ > ἐγίγνωσκον ὅτι
    ἠδικούμην.
  </p>
  <p>
    {ΣΩ.}
    <span class="hl" id="g6"
      >Ὤιου ἄρα ἐπίστασθαι καὶ παῖς ὤν, ὡς ἔοικε, τὰ<br/ > δίκαια καὶ τὰ
      ἄδικα.</span
    >
  </p>
  <span class="stephanus">110c5</span>
  <p>{ΑΛ.} Ἔγωγε· καὶ ἠπιστάμην γε.</p>
  <p>
    {ΣΩ.} Ἐν ποίῳ χρόνῳ ἐξευρών; οὐ γὰρ δήπου ἐν ᾧ γε<br/ > ᾤου εἰδέναι.
  </p>
  <p>{ΑΛ.} Οὐ δῆτα.</p>
  <p>
    {ΣΩ.} Πότε οὖν ἀγνοεῖν ἡγοῦ; σκόπει· οὐ γὰρ εὑρήσεις<br/ ><span
      class="stephanus"
      >110c10</span
    >
    τοῦτον τὸν χρόνον.
  </p>
  <p>{ΑΛ.} Μὰ τὸν Δί’, ὦ Σώκρατες, οὔκουν ἔχω γ’ εἰπεῖν.</p>
  <span class="stephanus">110d1</span>
  <p>{ΣΩ.} Εὑρὼν μὲν ἄρ’ οὐκ οἶσθα αὐτά.</p>
  <p>{ΑΛ.} Οὐ πάνυ φαίνομαι.</p>
  <p>
    {ΣΩ.} Ἀλλὰ μὴν ἄρτι γε οὐδὲ μαθὼν ἔφησθα εἰδέναι·<br/ > εἰ δὲ μήθ’
    ηὗρες μήτ’ ἔμαθες, πῶς οἶσθα καὶ πόθεν;
  </p>
  <span class="stephanus">110d5</span>
  <p>
    {ΑΛ.} Ἀλλ’ ἴσως τοῦτό σοι οὐκ ὀρθῶς ἀπεκρινάμην, τὸ<br/ > φάναι
    εἰδέναι αὐτὸς ἐξευρών.
  </p>
  <p>{ΣΩ.} <span class="hl" id="g7">Τὸ δὲ πῶς εἶχεν;</span></p>
  <p>{ΑΛ.} Ἔμαθον οἶμαι καὶ ἐγὼ ὥσπερ καὶ οἱ ἄλλοι.</p>
  <p>
    {ΣΩ.} Πάλιν εἰς τὸν αὐτὸν ἥκομεν
    <span class="hl" id="g8">λόγον</span>. παρὰ τοῦ;<br/ ><span
      class="stephanus"
      >110d10</span
    >
    φράζε κἀμοί.
  </p>
  <span class="stephanus">110e1</span>
  <p>{ΑΛ.} Παρὰ τῶν πολλῶν.</p>
  <p>
    {ΣΩ.} <span class="hl" id="g9">Οὐκ εἰς σπουδαίους</span> γε
    <span class="hl" id="g10">διδασκάλους</span> καταφεύγεις<br/ > εἰς
    τοὺς πολλοὺς ἀναφέρων.
  </p>
  <p>{ΑΛ.} Τί δέ; οὐχ ἱκανοὶ διδάξαι οὗτοι;</p>
  <span class="stephanus">110e5</span>
  <p>
    {ΣΩ.} Οὔκουν τὰ <span class="hl" id="g11">πεττευτικά</span> γε καὶ τὰ
    μή· καίτοι<br/ > <span class="hl" id="g12">φαυλότερα</span> αὐτὰ οἶμαι
    τῶν δικαίων εἶναι. τί δέ; σὺ οὐχ<br/ > οὕτως οἴει;
  </p>
  <p>{ΑΛ.} Ναί.</p>
  <p>
    {ΣΩ.}
    <span class="hl" id="g13"
      >Εἶτα τὰ μὲν φαυλότερα οὐχ οἷοί τε διδάσκειν, τὰ<br/ ><span
        class="stephanus"
        >110e10</span
      >
      δὲ σπουδαιότερα;</span
    >
  </p>
  <p>
    {ΑΛ.} Οἶμαι ἔγωγε· ἄλλα γοῦν πολλὰ οἷοί τ’ εἰσὶν δι-<br/ > δάσκειν
    σπουδαιότερα τοῦ πεττεύειν.
  </p>
  <p>{ΣΩ.} Ποῖα ταῦτα;</p>
  <span class="stephanus">111a1</span>
  <p>
    {ΑΛ.} Οἷον καὶ <span class="hl" id="g14">τὸ ἑλληνίζειν</span> παρὰ
    τούτων ἔγωγ’ ἔμαθον,<br/ > καὶ οὐκ ἂν ἔχοιμι εἰπεῖν ἐμαυτοῦ
    διδάσκαλον, ἀλλ’ εἰς<br/ > τοὺς αὐτοὺς ἀναφέρω οὓς σὺ φῂς οὐ
    σπουδαίους εἶναι<br/ > διδασκάλους.
  </p>
  <span class="stephanus">111a5</span>
  <p>
    {ΣΩ.} Ἀλλ’, ὦ γενναῖε, τούτου μὲν ἀγαθοὶ διδάσκαλοι οἱ<br/ > πολλοί,
    καὶ δικαίως <span class="hl" id="g15">ἐπαινοῖντ’</span> ἂν αὐτῶν εἰς
    διδασκαλίαν.
  </p>
  <p>{ΑΛ.} Τί δή;</p>
  <p>
    {ΣΩ.} Ὅτι ἔχουσι περὶ αὐτὰ ἃ χρὴ τοὺς ἀγαθοὺς δι-<br/ > δασκάλους
    ἔχειν.
  </p>
  <span class="stephanus">111a10</span>
  <p>{ΑΛ.} Τί τοῦτο λέγεις;</p>
  <p>
    {ΣΩ.} Οὐκ οἶσθ’ ὅτι χρὴ τοὺς μέλλοντας διδάσκειν ὁτιοῦν<br/ ><span
      class="stephanus"
      >111b1</span
    >
    αὐτοὺς πρῶτον εἰδέναι; ἢ οὔ;
  </p>
  <p>{ΑΛ.} Πῶς γὰρ οὔ;</p>
  <p>
    {ΣΩ.} Οὐκοῦν τοὺς εἰδότας ὁμολογεῖν τε ἀλλήλοις καὶ<br/ > μὴ
    διαφέρεσθαι;
  </p>
  <span class="stephanus">111b5</span>
  <p>{ΑΛ.} Ναί.</p>
  <p>
    {ΣΩ.} Ἐν οἷς δ’ ἂν διαφέρωνται, ταῦτα φήσεις εἰδέναι<br/ > αὐτούς;
  </p>
  <p>{ΑΛ.} Οὐ δῆτα.</p>
  <p>{ΣΩ.} Τούτων οὖν διδάσκαλοι πῶς ἂν εἶεν;</p>
  <span class="stephanus">111b10</span>
  <p>{ΑΛ.} Οὐδαμῶς.</p>
  <p>
    {ΣΩ.} Τί οὖν; δοκοῦσί σοι διαφέρεσθαι οἱ πολλοὶ
    <span class="hl" id="g16">ποῖόν</span><br/ >
    <span class="hl" id="g17">ἐστι λίθος ἢ ξύλον</span>; καὶ ἐάν τινα
    ἐρωτᾷς, ἆρ’ οὐ τὰ αὐτὰ<br/ ><span class="stephanus">111c1</span>
    ὁμολογοῦσιν, καὶ ἐπὶ ταὐτὰ ὁρμῶσιν ὅταν βούλωνται λαβεῖν<br/ > λίθον ἢ
    ξύλον; ὡσαύτως καὶ πάνθ’ ὅσα τοιαῦτα· σχεδὸν<br/ > γάρ τι
    <span class="hl" id="g18">μανθάνω</span> τὸ ἑλληνίζειν ἐπίστασθαι ὅτι
    τοῦτο λέγεις·<br/ > ἢ οὔ;
  </p>
  <span class="stephanus">111c5</span>
  <p>{ΑΛ.} Ναί.</p>
  <p>
    {ΣΩ.} Οὐκοῦν εἰς μὲν ταῦθ’, ὥσπερ εἴπομεν, ἀλλήλοις τε<br/ >
    ὁμολογοῦσι καὶ αὐτοὶ ἑαυτοῖς ἰδίᾳ, καὶ δημοσίᾳ αἱ πόλεις<br/ > πρὸς
    ἀλλήλας οὐκ ἀμφισβητοῦσιν αἱ μὲν ταῦθ’ αἱ δ’ ἄλλα<br/ > φάσκουσαι;
  </p>
  <span class="stephanus">111c10</span>
  <p>{ΑΛ.} Οὐ γάρ.</p>
  <p>{ΣΩ.} Εἰκότως ἂν ἄρα τούτων γε καὶ διδάσκαλοι εἶεν<br/ > ἀγαθοί.</p>
  <span class="stephanus">111d1</span>
  <p>{ΑΛ.} Ναί.</p>
  <p>
    {ΣΩ.} Οὐκοῦν εἰ μὲν βουλοίμεθα ποιῆσαί τινα περὶ αὐτῶν<br/ > εἰδέναι,
    ὀρθῶς ἂν αὐτὸν πέμποιμεν εἰς διδασκαλίαν τούτων<br/ > τῶν πολλῶν;
  </p>
  <span class="stephanus">111d5</span>
  <p>{ΑΛ.} Πάνυ γε.</p>
  <p>
    {ΣΩ.} Τί δ’ εἰ βουληθεῖμεν εἰδέναι, μὴ μόνον ποῖοι<br/ > ἄνθρωποί
    εἰσιν ἢ ποῖοι ἵπποι, ἀλλὰ καὶ τίνες αὐ-<br/ > τῶν
    <span class="hl" id="g19">δρομικοί</span> τε καὶ μή, ἆρ’ ἔτι οἱ πολλοὶ
    τοῦτο ἱκανοὶ<br/ > διδάξαι;
  </p>
  <span class="stephanus">111d10</span>
  <p>{ΑΛ.} Οὐ δῆτα.</p>
  <p>
    {ΣΩ.} Ἱκανὸν δέ σοι τεκμήριον ὅτι οὐκ ἐπίστανται οὐδὲ<br/ ><span
      class="stephanus"
      >111e1</span
    >
    κρήγυοι διδάσκαλοί εἰσιν τούτων, ἐπειδὴ οὐδὲν ὁμολογοῦσιν<br/ >
    ἑαυτοῖς περὶ αὐτῶν;
  </p>
  <p>{ΑΛ.} Ἔμοιγε.</p>
  <p>
    {ΣΩ.} Τί δ’ εἰ βουληθεῖμεν εἰδέναι, μὴ μόνον ποῖοι<br/ ><span
      class="stephanus"
      >111e5</span
    >
    ἄνθρωποί εἰσιν, ἀλλ’ ὁποῖοι ὑγιεινοὶ ἢ νοσώδεις, ἆρ’ ἱκανοὶ<br/ > ἂν
    ἡμῖν ἦσαν διδάσκαλοι οἱ πολλοί;
  </p>
  <p>{ΑΛ.} Οὐ δῆτα.</p>
  <p>
    {ΣΩ.} Ἦν δ’ ἄν σοι τεκμήριον ὅτι μοχθηροί εἰσι τούτων<br/ >
    διδάσκαλοι, εἰ ἑώρας αὐτοὺς διαφερομένους;
  </p>
  <span class="stephanus">111e10</span>
  <p>{ΑΛ.} Ἔμοιγε.</p>
  <p>
    {ΣΩ.} Τί δὲ δή; νῦν περὶ τῶν δικαίων καὶ ἀδίκων ἀνθρώ-<br/ ><span
      class="stephanus"
      >112a1</span
    >
    πων καὶ πραγμάτων οἱ πολλοὶ δοκοῦσί σοι ὁμολογεῖν αὐτοὶ<br/ > ἑαυτοῖς
    ἢ ἀλλήλοις;
  </p>
  <p>{ΑΛ.} Ἥκιστα νὴ Δί’, ὦ Σώκρατες.</p>
  <p>
    {ΣΩ.} Τί δέ; <span class="hl" id="g20">μάλιστα</span> περὶ αὐτῶν
    διαφέρεσθαι;
  </p>
  <span class="stephanus">112a5</span>
  <p>{ΑΛ.} Πολύ γε.</p>
  <p>
    {ΣΩ.} Οὔκουν οἴομαί γε πώποτέ σε ἰδεῖν οὐδ’ ἀκοῦσαι<br/ > σφόδρα οὕτω
    διαφερομένους ἀνθρώπους περὶ ὑγιεινῶν καὶ<br/ > μή, ὥστε διὰ ταῦτα
    μάχεσθαί τε καὶ ἀποκτεινύναι ἀλλήλους.
  </p>
  <p>{ΑΛ.} Οὐ δῆτα.</p>
  <span class="stephanus">112a10</span>
  <p>
    {ΣΩ.} Ἀλλὰ περὶ τῶν δικαίων καὶ ἀδίκων ἔγωγ’ οἶδ’ ὅτι,<br/ ><span
      class="stephanus"
      >112b1</span
    >
    καὶ εἰ μὴ ἑώρακας, ἀκήκοας γοῦν ἄλλων τε πολλῶν καὶ<br/ > Ὁμήρου· καὶ
    Ὀδυσσείας γὰρ καὶ Ἰλιάδος ἀκήκοας.
  </p>
  <p>{ΑΛ.} Πάντως δήπου, ὦ Σώκρατες.</p>
  <p>
    {ΣΩ.} Οὐκοῦν ταῦτα ποιήματά ἐστι περὶ διαφορᾶς δικαίων<br/ ><span
      class="stephanus"
      >112b5</span
    >
    τε καὶ ἀδίκων;
  </p>
  <p>{ΑΛ.} Ναί.</p>
  <p>
    {ΣΩ.} Καὶ αἱ μάχαι γε καὶ οἱ θάνατοι διὰ ταύτην τὴν<br/ > διαφορὰν
    <span class="hl" id="g21">τοῖς τε Ἀχαιοῖς</span> καὶ τοῖς ἄλλοις
    Τρωσὶν ἐγένοντο,<br/ > καὶ τοῖς μνηστῆρσι τοῖς τῆς Πηνελόπης καὶ τῷ
    Ὀδυσσεῖ.
  </p>
  <span class="stephanus">112c1</span>
  <p>{ΑΛ.} Ἀληθῆ λέγεις.</p>
  <p>
    {ΣΩ.} Οἶμαι δὲ
    <span class="hl" id="g22"
      >καὶ τοῖς ἐν Τανάγρᾳ Ἀθηναίων τε καὶ<br/ > Λακεδαιμονίων καὶ Βοιωτῶν
      ἀποθανοῦσι, καὶ τοῖς ὕστερον<br/ > ἐν Κορωνείᾳ, ἐν οἷς καὶ ὁ σὸς
      πατὴρ [Κλεινίας] ἐτελεύτησεν</span
    >,<br/ ><span class="stephanus">112c5</span> οὐδὲ περὶ ἑνὸς ἄλλου ἡ
    διαφορὰ ἢ περὶ τοῦ δικαίου καὶ<br/ > ἀδίκου τοὺς θανάτους καὶ τὰς
    μάχας πεποίηκεν· ἦ γάρ;
  </p>
  <p>{ΑΛ.} Ἀληθῆ λέγεις.</p>
  <p>
    {ΣΩ.} Τούτους οὖν φῶμεν ἐπίστασθαι περὶ ὧν οὕτως<br /><span
      class="stephanus"
      >112d1</span
    >
    σφόδρα διαφέρονται, ὥστε ἀμφισβητοῦντες ἀλλήλοις τὰ<br />
    ἔσχατα σφᾶς αὐτοὺς ἐργάζονται;
  </p>
  <p>{ΑΛ.} Οὐ φαίνεταί γε.</p>
  <p>
    {ΣΩ.} Οὐκοῦν εἰς τοὺς τοιούτους διδασκάλους ἀναφέρεις<br /><span
      class="stephanus"
      >112d5</span
    >
    οὓς ὁμολογεῖς αὐτὸς μὴ εἰδέναι;
  </p>
  <p>{ΑΛ.} Ἔοικα.</p>
  <p>
    {ΣΩ.} Πῶς οὖν εἰκός σε εἰδέναι τὰ δίκαια καὶ τὰ ἄδικα,<br />
    περὶ ὧν οὕτω πλανᾷ καὶ οὔτε μαθὼν φαίνῃ παρ’ οὐδενὸς<br />
    οὔτ’ αὐτὸς ἐξευρών;
  </p>
  <span class="stephanus">112d10</span>
  <p>
    {ΑΛ.} Ἐκ μὲν ὧν σὺ λέγεις <span class="hl" id="g23">οὐκ εἰκός</span>.
  </p>
</section>